* **Domainler, kayıt süreleri bitince tüm yönetim haklarını kaybederler. Kayıt süresi dolan domainler üzerinde kontak bilgisi düzenleme, dns değişikliği gibi domainler için hayati öneme sahip hiçbir düzenleme yapılamaz. Böyle bir durum ile karşılaşmamak için en uygun olanı domain süre bitiminden önce uzatmaktır.**

Domain süresi dolduğunda "**Auto-Renew Grace Period**" dönemine geçmiş olur. Bu süre en fazla 45 gündür. Domaini almış olan kişi bu süre zarfında yeniden domaini alma hakkına sahiptir. İsterse başka birisine de transfer edebilir.

**"Auto-Renew Grace Period"** dönemi sonunda kişi hala domain adresini almamış olursa domain **"Redemption Grace Period"** dönemine girer. **"Redemption Grace Period"** süresi domaini alan kişinin domaini uzatmayı unutmuş olması gibi durumlar için konmuş bir süredir. Eğer isterse bu durumda bile yine domaini alma hakkı bu kişiye aittir ama bu sürede cezalı olarak bu domain adresini alır.

Domain bu süre içerisinde de hala alınmamış ise başkaları tarafından ve backorder yolu ile kayıt edilebileceği son girmiş demektir. Bu dönem "**Pending Delete**" dönemidir. Süresi ise 5 iş günü ile sınırlıdır. Bu 5 gün sonunda domain herkes tarafından alınabilir duruma girmiş demektir.

**Özetlersek;**

* **Auto Renew Grace Period**

 45 gün. Domain sahibi domaini hala alabilir. Hala alınmadı ise;

* **Redemption Grace Period**

30 gün. Domain sahibi yüksek ücret ödeyerek domaini hala alabilir. Hala alınmadı ise;

* **Pending Delete**

5 gün. Bu süre zarfında domain sahibi dahil kimse domaini alamaz ama 5 iş gününün sonunda domain herkes tarafından alınabilir konuma gelir.



